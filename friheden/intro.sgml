<chapter id="intro">
<title>Hvad er Linux?</title>


<sect1 id="frihedenintro">
<title>Friheden til at vælge</title>

<para>
Der foregår en revolution på PC-fronten i disse dage, hvor DOS omsider
er død og er blevet afløst af nye styresystemer - i høj af grad
Windows 98, NT og 2000. På UNIX-fronten er Linux på vej frem med stor
hastighed.  Analyser af computermarkedet viser, at antallet af
Linux-installationer fordobles hvert år (i 1998 havde Linux en vækst
på 212% og i 1999 166%). I industrien og i forretningsverdenen er det i øjeblikket
umiddelbart kun Windows NT og Linux, der har fremgang.  Linux er
derfor et system, som i styrke og antal installationer må tages
seriøst af alle. Mange oplever det også som et frisk pust og et reelt
alternativ til Microsofts monopollignende status. Linux er den mest
anvendte platform til ftp-, news- og web-server. Der er nu ca. tre
gange så mange webservere (60%), som kører den fri webserver Apache i
fodhold til Microsoft Information Server. En stor del af Apache
webserverne kører Linux. 
</para>

<para>
Der kan være mange grunde til, at du kan have glæde af Linux. Her er et
par grunde:

<ITEMIZEDLIST MARK="bullet" SPACING="compact">

<LISTITEM>
<PARA>Linux er et reelt alternativ til andre systemer - såsom Windows
NT og 2000. Alle undersøgelser peger på, at Linux er på vej frem - og i et
forrygende tempo.
</PARA>
</LISTITEM>

<LISTITEM>
<PARA>Linux er stabilt og har været stabilt i flere år på trods af et
ekstremt højt udviklingstempo.
</PARA>
</LISTITEM>

<LISTITEM>
<PARA>
For en systemadministrator er Linux suverænt, da det er nemt at 
vedligeholde.
</PARA>
</LISTITEM>

<LISTITEM>
<PARA>Vil du lære, hvordan netværk, oversættere/kompilatorer, firewalls, 
CGI-script, Java, webservere osv. virker, er Linux perfekt. Du har endda 
kildeteksten til programmerne, så du kan pille i dem alle, rette fejl eller
implementere netop den funktion, du går og mangler.
</PARA>
</LISTITEM>

<LISTITEM>
<PARA>Linux kan gøres sikkert. Du kan kun rode med systemet, hvis du er
systemadministrator. Som almindelig bruger kan du kun ødelægge dine
egne ting og ikke konfigurationsfiler.</PARA>
</LISTITEM>

<LISTITEM>
<para>
Updateringer bliver offentligjort kort tid efter at sikkerhedshuller
bliver fundet, dette er hurtigere end mange computer firmaer som
fx. Microsoft kan finde og løse sikkerhedsfejl. Ligeledes er det
tydeligt hvad en sikkerhedsupdate gør. Man laver ikke en service
pack, der kan have en masse ukendte sideeffekter.
</para>
</LISTITEM

<LISTITEM>
<PARA>Linux er højtydende og kræver ikke megen RAM eller CPU, men det er
alligevel en del bedre til multitasking end
f.eks. Windows 95/98 og NT.
</PARA>
</LISTITEM>

<LISTITEM>
<PARA>Linux er en god udviklingsplatform. Installerer du en Linux
distribution, har du med det samme alle de værktøjer, du behøver til
at udvikle softwareløsninger; blandt andet
C, C++, Fortran, Java, CGI, PHP, HTML og SQL.
</PARA>
</LISTITEM>

<LISTITEM>
<PARA>Linux er en god server - også for andre systemer. Du kan nemt
bruge en ældre PC som kraftig server for et netværk bestående
af UNIX, Windows, Mac og Novell Netware.
</PARA>
</LISTITEM>

<LISTITEM>
<PARA>Linux har både gratis og kommerciel support. Der er allerede nu en
række konsulenter og flere store velanskrevne firmaer i
Danmark, som tilbyder professionel support.
</PARA>
</LISTITEM>


<LISTITEM>
<PARA>En Linux-maskine kan du gøre til, hvad du vil. Skal den kun kunne
anvendes til få ting og være ekstremt sikker (f.eks. en firewall),
kan den sættes op til det. Skal den kunne håndtere mail, være webserver,
newsserver, ftp-server, filserver for Windows-klienter og andet -
samtidigt - kan den det.
</PARA>
</LISTITEM>


<LISTITEM>
<PARA>Udvikling af Linux applikationer sker i et meget højt
tempo. Der kommer dagligt mange nye udgaver af Linux
applikationer, og mange store firmaer understøtter nu officielt Linux -
bl.a. Intel, SUN, Corel, IBM, DELL og Oracle.
</PARA>
</LISTITEM>

<LISTITEM>
<PARA>Linux er virkelig gennemtænkt. Du vil meget sjældent opleve
frustrationen over, at systemet har en underlig fejl, som du bare må
leve med (f.eks. at maskinen fryser tilfældigt). Software er generelt
skrevet med stor omtanke, er gennemarbejdet og har stor
funktionalitet.
</PARA>
</LISTITEM>

</ITEMIZEDLIST
</para>
</sect1>

<sect1 id="OpenSource">
<title>Åben kildetekst - Open Source</title>
<indexterm><primary>Open Source</primary></indexterm>
<indexterm><primary>GPL</primary></indexterm>
<para>Linux er ikke, som meget andet software, ejet af et firma, men i stedet
beskyttet under <emphasis>GNU General Public License</emphasis> (GPL). GPL
betyder, at softwaren må kopieres, så længe man ikke hindrer dens
frie bevægelighed. Man skal altid stille kildeteksten (source code) til
rådighed for alle, der måtte ønske det. Meget andet UNIX-software er
også under GPL eller lignende licenser.
</para>

<para>
På det seneste er GPL ved at blive suppleret af begrebet <emphasis>Open
Source</emphasis>, som er blevet introduceret for at gøre det klart,
at det handler om åben adgang til kildeteksten. "Open Source" er i høj
grad det ord, som du vil høre mange gange som fællesnævner for
programmer, der er frigivet under en licens, som gør det muligt at
kopiere, modificere og videregive kildeteksten til programmet. Der er
flere typer licenser, som gør et program til et "Open Source"
program. GPL er et godt eksempel på en Open Source licens.
</para>

<para>
I modsætning til mange firmaers udvikling af software udvikles
Linux-programmer af mange mennesker, der rundt om i verden deler
interesser og laver "Open Source"-programmer til glæde for os alle -
også selv om man i en udviklingsgruppe aldrig har set hinanden. De, der
deltager i udviklingen af et "Open Source"-program, modtager sjældent
penge for deres indsats, men får til gengæld opmærksomhed og
beundring fra os brugere bagefter. De viser samtidig en potentiel
arbejdsgiver, hvor dygtige de er.  På grund af det enorme omfang, som
Internettet har opnået, eksisterer der nu et hav af udviklingsprojekter,
som låner kode af hinanden og leverer fri software af høj kvalitet -
ofte med en meget lille udviklingstid.
</para>

<para>
Linux-programmer er oftest beskyttet som "Open Source", og dermed har
alle gratis adgang til program og kildetekst. Det betyder dog ikke, at
al software til Linux nødvendigvis skal være Open Source og gratis. Det er
frit for enhver at fremstille kommercielle programmer og sælge disse
til Linux-brugere.  Professionelle programmer som matematikprogrammer
(Matlab og Mathematica), officepakker (ApplixWare og StarOffice) og
programmer fra Corel sælges til Linux. Faktisk har Corel meddelt, at
Linux nu er en af de platforme, der skal understøttes fuldt
ud. Allerede nu findes WordPerfect til Linux, og andre af Corels
produkter er på vej. Oracle og Informix er meget store firmaer
inden for databaser, og begge har
Linux-versioner af deres software. Intel har ligeledes meldt ud, at de
støtter Linux. Det skal også nævnes, at det meget kendte program
Netscape Navigator startede som kommercielt program, men bliver i dag
videreudviklet som "Open Source".
</para>

<para>
Linux-verdenen er kendetegnet ved en åbenhed og tolerance, hvor
grænser og kulturskel ikke er væsentlige. Det er normalt nemt
at finde ud af, hvem der har skrevet et program, og du
kan kontakte vedkommende direkte per e-post. Med lidt interesse og engagement
kan du hurtigt komme i dialog med programmøren og være med til at
skabe Linux-programmernes fremtid. Internettet er blevet en global
arbejdsplads (og legeplads) med kommunikation som bærende element.
</para>

<para>
Du kan læse mere om "Open Source"-begrebet på følgende steder:

<itemizedlist mark="bullet">

<listitem> <para>
The Cathedral and the Bazaar - <ulink url="http://www.tuxedo.org/~esr/writings/cathedral-bazaar">http://www.tuxedo.org/~esr/writings/cathedral-bazaar</ulink></para></listitem>

<listitem> <para>
Homesteading the Noosphere - <ulink url="http://www.tuxedo.org/~esr/writings/homesteading">http://www.tuxedo.org/~esr/writings/homesteading</ulink></para></listitem>

<listitem> <para>
Introduktion til Open Source - artikel p&aring; dansk - <ulink url="http://www.sslug.dk/artikler/OpenSource.html">http://www.sslug.dk/artikler/OpenSource.html</ulink></para></listitem>

<listitem> <para>
Tjen penge på Open Source - artikel p&aring; dansk - <ulink url="http://www.sslug.dk/artikler/OPFLeder.html">http://www.sslug.dk/artikler/OPFLeder.html</ulink></para></listitem>

</itemizedlist>

</para>
</sect1>


<sect1 id="Linuxkanmangeting">
<title>Linux er god til mange ting - samtidigt</title>

<para>
Linux er i sig selv lavet til at udnytte netværk. Da Linux er et
styresystem, der er født med multitasking og designet til at give
stor ydelse, kan du uden større problemer samtidigt køre 
webserver, fjern-login, udbydelse af anonym FTP,
anvendelse af diske på andre maskiner, udnyttelse af netværksprintere,
e-postserver, nyhedsserver, søge i databaser, samt surfe på Internettet.
</para>

<para>
Linux er et 32-bit styresystem til PC og andre platforme
(64-bit til Alpha), som enten kan erstatte DOS/Windows fuldstændigt
eller installeres på samme maskine som disse. De basale operationer
er normalt tekstbaserede, men efterhånden er der også mulighed for at
benytte grafiske værktøjer. Fra Microsoft-verdenen kender
de fleste problemet med, at installation af et program meget
ofte skal afsluttes med en genstart af maskinen, hvilket er kedeligt,
hvis der skal tredive sikkerhedsopdateringer på maskinen. Linux
er derimod nemt at vedligeholde for en erfaren systemadministrator,
da nye programmer normalt kan installeres over netværket.
Systemadministratoren skal således ikke fysisk i nærheden af maskinen. En
anden stor fordel er, at Linux-maskinen kan opgraderes, mens den kører
uden at skulle genstartes.
</para>

<para>
I modsætning til Windows 95/98 kører programmerne under Linux i ægte
multitasking. Hvis et program er gået ned, kan det blot afsluttes fra
Linux uden, at dette påvirker stabiliteten af de øvrige programmer. På
den enkelte Linux-maskine kan flere personer dele maskinen (også på
samme tid) og undgå det rod, der tit opstår på en DOS/Windows PC med
forskellige opsætningsfiler, der ændres uden central styring. På enhver
Linux- og UNIX-maskine er der en "superbruger", kaldet
<emphasis>root</emphasis>, som er administrator af maskinen. Kun
<emphasis>root</emphasis> kan ændre den generelle opsætning. Hver
bruger oprettes på lige fod med andre og har normalt ikke rettigheder
til at slette eller ændre i andre brugeres filer og slet ikke
systemets filer. Den enkelte bruger kobler sig på med sit brugernavn
og en privat adgangskode. Hvis man ikke har adgangskoden, kan man ikke
komme ind på maskinen.
</para>

<para>
I UNIX-verdenen hedder det grafiske vinduesystem, "X Window System" (i
daglig tale X), og det følger også med til Linux. X-vinduessystemet er meget
stabilt og er teknisk set forud for andre 
alternativer. Den store fordel ved X er, at du via en netværksforbindelse
kan koble dig på andre UNIX-arbejdsstationer og køre
programmer på disse maskiner. Programmerne kan være grafisk
baserede, og det grafiske output vises på din skærm.
Hver enkelt bruger kan vælge sin egen opsætning, så programmerne kører
med de vante farver, skrifttyper osv.
</para>

<para>
For at køre Linux med grafisk brugergrænseflade kræves mindst en 386
PC med 8 Mb hukommelse og minimum 50 Mb harddisk.  Normalt vil du dog
få meget større glæde af Linux-maskinen med 16 eller 32 Mb hukommelse;
f.eks. vil en 166 MHz Pentium PC med 32 Mb hukommelse og 500 Mb
harddisk give en potent UNIX-arbejdsstation. Den arbejder hurtigt, du
får masser af programmer, og systemet er meget stabilt - altsammen for
meget få penge.  Det skal også nævnes, at nok har de fleste en Intel-baseret 
maskine, men Linux kører også fint på mange andre platforme.
</para>

</sect1>


<sect1 id="hvorLinux">
<title>Hvor bruges Linux i dag?</title>

<para>
Linux er i dag installeret af mange teknisk interesserede mennesker
hjemme og/eller på arbejdet. Mange installerer Linux og erstatter eller
supplerer Windows med Linux - enten på grund af de nye muligheder, der
ligger i Linux, eller på grund af utilfredshed med f.eks. Windows
programmers manglende stabilitet.
</para>

<para>
Mange firmaer bruger Linux som filserver for
Windows-klienter. Pga. stor ydelse 
og en endnu bedre stabilitet kommer Linux her ind og overtager Windows
NT funktioner - og gør det bedre. Mange firmaer ønsker webservere
med databasetilgang, som skal kunne yde meget. Også her er
Linux et godt valg.
</para>

<para>
Internetudbydere anvender hyppigt Linux på grund af god
skalerbarhed, høj driftsikkerhed, let vedligeholdelse og en meget
hurtig adgang til nyheder om sikkerhedsproblemer og løsninger på disse.
World Online A/S (tidligere Image Scandinavia) er en af de største 
internetudbydere i Danmark og bruger Linux som platform.
</para>

<para>
På flere universiteter og andre læreanstalter er Linux blevet meget
udbredt på grund af adgangen til gratis programmer og muligheden
for at lave flerbrugersystemer til mange
studerende. Mange firmaer kører Linux i dag, enten for at få gode
udviklingsplatforme, som filservere eller som oftest som firewalls
til at afskærme firmanetværk mod Internettet.
</para>

<para>
Internationalt er Linux kernen i store WAN-systemer (Wide Area Network). 
Her kan nævnes IKEA, US Postal Services, NASA og CERN, der alle er
karakteriseret ved, at de ikke nemt kunne få opfyldt specialiserede
ønsker hos de etablerede edb-leverandører. I stedet har de valgt at få
fuld adgang til hele systemkoden og derefter lave præcis det system,
de ønsker.
</para>

<para>
En række danske firmaer - anført af Liga, SuperUsers, Kampsax Technology,
Netcetera, Xenux, Plomus og Dansk Data Elektronik - sælger
specialløsninger og konsulent-tjenester baseret på Linux. Den mest
kendte succeshistorie er nok TeVefonen på TV2's tekst-tv, som blev
lavet af den danske afdeling af Grundig TV i samarbejde med 2M
Electronic, der også udvikler betalingstv-løsninger til hoteller på
Linux. En anden succes historie er printerserverfirmaet Lasat Networks
(I-data), som baserer mange produkter på Linux.
</para>

<para>
Linux vinder også frem indenfor Beowulf-klyngesystemer (eng. cluster).
I tilfælde hvor man skal bruge meget mere beregningskraft end hvad der
kan hentes ud af en maskine, så kobler man en masse (billige) maskiner
ind i samme højhastighedsnetværk og udnytter klyngens samlede kraft.
Idag har bla. Niels Bohr Institutet og Institut for Matematisk
Modellering på DTU lavet store Linux-klynger.
</para>

</sect1>

<sect1 id="Linuxhistorie">
<title>Historien bag Linux</title>
<indexterm><primary>Linux</primary><secondary>historien</secondary></indexterm>

<FIGURE ID="linus-fig" FLOAT="1">
<TITLE>Linus Torvalds</TITLE>
<GRAPHIC FILEREF="linus.&magic;"  SCALE="60"></GRAPHIC>
</FIGURE>

<para>
Hele projektet tog sin begyndelse på et universitet i Finland omkring
1990.  Linus Torvalds tog et UNIX kursus på universitetet. Da han ikke havde
råd til at købe en kommerciel UNIX, valgte han at bruge Minix. Minix er
skrevet af professor Andrew S. Tanenbaum ved Vrije Universitetet i
Holland. Kildeteksten 
til dette system fulgte med, men Linus var ikke tilfreds med det - hverken
design eller ydelse. Hans projekt, som den hacker han jo er, gik
derfor ud på at lave en bedre Minix end Minix. I øvrigt ville Linus
først have kaldt det for FREIX, en kombination af freak og UNIX, men
personen, som administrerede ftp-serveren, hvorfra Linus
offentliggjorde systemet syntes, at Linux var bedre.
</para>

<para>
I modsætning til andre var Linus visionær og havde en god timing. Den
25. august 1991 indbød han gennem en nyhedsgruppe på det meget spæde
Internet andre til at deltage i projektet. Han overdrev ikke om, hvad
han havde lavet indtil da: "...it will probably never support anything
other than AT-harddisks". 
</para>

<para>
Kendetegnet for det nye Linux-projekt var, at det skulle være et frit
UNIX-lignende styresystem til Intel 80386 maskiner, og at enhver skulle
have lov til at arbejde med kildeteksten og lave tilføjelser. Hvis andres
tilføjelser til kildeteksten gjorde, at Linux virkede bedre, blev en
ny version af Linux frigivet med tilføjelserne.
</para>

<para>
Linux version 0.01, der blev frigivet 17. september 1991, kunne
oversættes på en Minix-maskine og var ikke andet end et stykke
legetøj. Tingene tog dog hurtigt fart: 5. oktober 1991 blev Linux
version 0.02 annonceret - en kommandofortolker (BASH) og en frit
tilgængelig C-oversætter (GNU C compiler) kørte, men ikke meget
mere. Linux var stadig afhængig af Minix, og Linus' vurdering var på
det tidspunkt, at det nok mest var et hobbyprojekt, da Linus
forventede, at en anden fri UNIX - med navnet
<emphasis>HURD</emphasis> - snart ville blive frigivet. HURD skulle
være bedre designet end Linux, men er i skrivende stund stadig ikke
klar til almindelig brug! Mottoet er tilsyneladende: "Den, der venter
på noget godt, venter aldrig for længe".  I mellemtiden har historien
vist, at Linux var værd at satse på.
</para>

<para>
Kort før julen 1991 blev version 0.11 frigivet, og nu var
Linux et selvstændigt system. Minix var ikke længere nødvendig. På det
tidspunkt blev der frigivet nye versioner ca. hver 14. dag eller oftere.
Kernen var hverken fejlfri eller fuldt udviklet. Det var virkelig et
system fra dengang, hvor "Mænd var mænd og skrev deres egne
enhedsdrivere" - citat Linus Torvalds.
</para>

<para>
Derefter gik det slag i slag under dygtig ledelse af Linus
selv. Allerede to år senere havde Linux virkelig taget form. Der var
allerede på det tidspunkt gratis Linux-distributioner til rådighed på
Internettet. På den måde kunne man nu installere styresystemet, et hav
af UNIX-værktøjer, LaTeX (til at skrive rapporter) samt oversættere til
Pascal, C, og C++. X-vinduesystemet kørte næsten
stabilt. Selve kernen var i starten af 1994 ved at nå den magiske
version 1.00, som var det første stabile mål. Siden hen er
udviklingstempoet mangedoblet, og nye kerner kommer ofte. 
Normalt er det ikke nødvendigt at
følge med dette tempo, men det understreger den rivende udvikling, der er
i gang. Understøttelse af ny hardware kommer meget hurtigt. Udviklingen sker
jo i en dynamisk verden med nem og hurtig kontakt vha. e-post mellem alle, som
deltager i udviklingen af fremtidens Linux-systemer.
</para>


<para>
Det kan nævnes, at i 1992 var der ca. 1000 personer, som kørte Linux,
og kildeteksten til Linux kernen var på ca. 40.000 linjers tekst. I dag
(april 2000) med Linux kerne 2.2.14, er kerneteksten vokset til over 1.5
millioner linjer, og den indeholder over 42 millioner tegn. Antallet af
Linux-brugere er tilsvarende vokset til mellem 10 og 20 millioner.
</para>

<para>
Endelig skal det retfærdigvis også nævnes, at Linux aldrig har fået så
stor succés, hvis det ikke var for GNU software (se GNU logoet i
<xref linkend="gnu-fig">). GNU er en samling af højkvalitetssoftware,
udviklet af Free Software Foundation (FSF). FSF ledes af
Richard M. Stallman (RMS), som startede og er hoveddrivkraft i
udviklingen af GNU Emacs (en stærk editor) og GNU C oversætteren. GNU
software er i dag et vigtig hjørnesten af alle Linux distributioner.
</para>

<FIGURE ID="gnu-fig" FLOAT="1">
<TITLE>GNU logoet
</TITLE>
<GRAPHIC FILEREF="gnu.&magic;"  SCALE="100"></GRAPHIC>
</FIGURE>

<para>
I øvrigt kan følgende link være interessant for de Linux-historisk
interesserede: Tux' historie - <ulink url="http://www.woodsoup.org/~sbaker/tux/doc/">http://www.woodsoup.org/~sbaker/tux/doc/</ulink>.
</para>

<para>
Der er sket meget siden, hvor Linus og mange tusinde softwareudviklere
fra hele verden har været med til at skabe et professionelt
multitaskingsystem. I dag er der understøttelse af en utrolig stor
mængde hardware og til mange platforme: Intel-lignende processorer,
Alpha, PowerPC, Sparc, Amiga, ARM, Mips små embeddede systemer (Se
Yopy på <xref linkend="yopy-fig">) og endda IBM's mainframe S/390 (Se
<xref linkend="S390-fig">) kan også køre Linux. Desuden er der hertil
efterhånden en hel stribe Linux-distributioner, dvs. en samling af
Linux programmer, der sammen med Linux-kernen udgør et fuldstændigt
system med enormt mange værktøjer og programmeringssprog.
</para>

<FIGURE ID="yopy-fig" FLOAT="1">
<TITLE>Yopy PDA</TITLE>
<GRAPHIC FILEREF="yopy.&magic;"  SCALE="50"></GRAPHIC>
</FIGURE>

<FIGURE ID="S390-fig" FLOAT="1">
<TITLE>IBM S/390 mainframe</TITLE>
<GRAPHIC FILEREF="S390.&magic;"  SCALE="50"></GRAPHIC>
</FIGURE>

<para>
Linux begrænser sig faktisk ikke bare til færdige maskiner. Linux in a
box (LIAB) 
(<ulink url="http://www.liab.dk">http://www.liab.dk</ulink>) er et dansk
eksempel på, at man selv kan bygge special-computere og få Linux til at
køre til de ønskede formål.
</para>


<FIGURE ID="LIAB-fig" FLOAT="1">
<TITLE>Linux in a box</TITLE>
<GRAPHIC FILEREF="liab.&magic;"  SCALE="50"></GRAPHIC>
</FIGURE>


</sect1>

<sect1 id="distributioner">
<title>Valg af distribution</title>
<indexterm>
 <primary>Linux</primary>
 <secondary>distributioner</secondary>
</indexterm>
<indexterm> <primary>Distributioner</primary> </indexterm>

<para>
Vi har i denne bog primært set på installation af de Linux
distributioner Red Hat, SuSE og Corel Linux.  
</para>

<para>
Vi har valgt Red Hat og SuSE, fordi de begge er nemme distributioner
at gå til for en begynder og at de er udbredte - dvs. der er mange
folk som kan hjælpe dig med at installere.  For den mere erfarne er de
to distibutioner stadig et godt valg.  Corel Linux er meget nem at
installere og er derfor på vej til at blive integreret i bogen.  Af
andre kendte distributioner er der Slackware - som har været god,
Mandrake - som er en Red Hat variant. Debian - som er teknisk rigtig
god og drevet af en stor non-profit organisation :-) 
Open Linux fra Caldera er også værd at
følge. Corel Linux er baseret på Debian og kan blive særdeles
interessant de næste par måneder.
</para>

<para>
De fleste af distributionerne kommer med en licens, som gør at du
frit må kopiere Linux cd-rom'erne, men se dig lidt for. Debian er fri -
og kan altid kopieres frit. SuSE, Red Hat og Corel har alle en 1-cd
version, der kan kopieres frit.  Open Linux fra Caldera må ikke
kopieres og både Red Hat og SuSE sælger store værker med 5-6 cd-rom'er,
hvor der på nogle af skiverne er ikke-frie programmer du ikke kan
kopiere lovligt.
</para>

</sect1>

<sect1 id="generelle-boeger">
<title>Bøger og dokumentation</title>
<para>
Før du skal igang med at installere,  vil vi nævne, at der på en Red
Hat cd-rom findes en hel del dokumentation. Filen
<filename>/doc/rhmanual/manual/index.htm</filename> er starten på en
bog, hvor der står en masse om installation og drift af et Red Hat
system. En bog "Red Hat - getting started" kan du finde på samme cd-rom
under <filename>/doc/rhgsg/gsg/index.htm</filename>.
Generelt indeholder kataloget <filename>/doc/</filename>
en masse nyttige informationer.
</para>
<para>
På en SuSE evaluerings cd-rom kan du under
<filename>/docu/</filename> finde en bog om SuSE, dog
primært på tysk. En engelsk version findes også som tekstfil eller PostScript.
</para>

<para>
Vi kan også nævne, at du måske kan have glæde af nogle bøger om Linux generelt:
<itemizedlist mark="bullet" spacing="compact">

<listitem>
<para>
Matt Welsh and Lar Kaufman: <emphasis>Running Linux</emphasis>,
O'Reilly &amp; Associates, Inc.
</para>
</listitem>

<listitem>
<para>Volkerding et al: 
<emphasis>LINUX-Configuration and Installation</emphasis> M &amp; T Books 1998,
IDG Books.
</para>
</listitem>

<listitem>
<para>
Linux Secrets: <emphasis>Naba Barkakati</emphasis>, IDG Books.
</para>
</listitem>

<listitem>
<para>
Essential System Administration:
<emphasis>Æleen Frisch</emphasis>,
O'Reilly & Associates, 2nd edition</para>
</listitem>

<listitem>
<para>
Linux - teori og praksis for pc-brugere, <emphasis>Christian Hildebrandt-Nielsen</emphasis>
Teknisk Forlag 1999 (med 2 cd-rom'er).
</para>
</listitem>



</itemizedlist>
</para>

</sect1>

</chapter>

