<!-- $Id$ -->
<preface id="forord">
<title>Forord for denne bog</title>



<sect1  id="forordet">
<title>Forord</title>
<indexterm><primary>Tux</primary></indexterm>

<FIGURE ID="penguin" FLOAT="1">
<TITLE>Pingvinen Tux<indexterm><primary>Tux</primary></indexterm>, Linux-samfundets maskot. Tegnet af Larry Ewing.
</TITLE>
<GRAPHIC FILEREF="penguin.&magic;"  SCALE="60"></GRAPHIC>
</FIGURE>


<para>
Denne bog er skrevet af erfarne Linux-folk til dem, som vil i gang med
styresystemet Linux. Bogen starter med historien bag Linux og generel
information om Linux.
</para>

<para>
Der er et kapitel, som viser dig, hvordan du installerer Red Hat,
Mandrake, SuSE Linux og Corel Linux fra cd-rom. Linux er "friheden til
at vælge", og bogen viser bl.a. en stribe af de grafiske
brugergrænseflader, som findes til Linux.
</para>

<para>
For at du kan få mest ud af Linux, skal du kunne
nogle basale UNIX-kommandoer og lidt systemadministration. Det er et
meget stort emne, men bogen giver dig den mest nødvendige viden.
</para>

<para>
Der findes mange programmer til Linux, men de fleste kender du ikke,
hvis du alene kommer med Windows 95/98 erfaring. Derfor præsenterer vi
en række af de vigtigste programmer.
</para>

<para>
Endelig er Internettet vejen frem til mere information om Linux. Der er
megen god dokumentation og mange programmer derude. Vi viser
dig de vigtigste links i Linux-verdenen.
</para>

</sect1>

<sect1  id="kortintro">
<title>Introduktion til Linux</title>
<para>
<emphasis>Forled ikke nogen til at køre Linux, men vejled enhver, der absolut
vil.</emphasis>
</para>

<para>
Linux er et frit, åbent og gratis styresystem. Et styresystem er det
program, der styrer computeren. Du kender sikkert allerede DOS,
MacOS, OS/2 og Microsoft Windows 95/98/NT/2000.  Styresystemet Linux er
meget mere stabilt end Windows. Det går simpelthen ikke ned hele
tiden, og det kan mange 
flere ting, hvis du forstår at udnytte det.  Men Linux er ikke "et
bedre Windows". Linux er et UNIX-lignende styresystem og derfor 
på mange områder meget
forskelligt fra Windows. Dette  må du gøre dig klart, før du hopper
med på vognen og skifter til Linux, dvs. kender du ikke til UNIX,
kommer du til at lære en masse nyt!
</para>

<para>
I dette afsnit vil vi forsøge at være mere objektive mht. Linux, for
selvom Linux er spændende for os Linux-brugere, er det måske ikke
interessant for dig. Vort udgangspunkt er at fortælle, på hvilke områder
Linux er interessant, og samtidigt at gøre opmærksom på, at Linux måske
ikke passer til dig.
</para>

<sect2  id="komplexitet">
<title>Prisen for frihed er kompleksitet</title>
<para>
Når du bruger Linux, kan du i høj grad skræddersy dit system efter
dine egne ønsker og behov. Du kan f.eks. få mange forskellige grafiske
brugergrænseflader af høj kvalitet, mange forskellige gratis
programmer, du lovligt kan kopiere, og du kan vælge imellem
forskellige udgaver af Linux med forskellige hjælpeværktøjer
inkluderet. Det er det, vi kalder for "friheden til at vælge".
</para>

<para>
Du kan bruge Linux til alt muligt, lige fra server i en multinational
virksomhed til pc'eren hjemme på skrivebordet. Men fleksibilitet og
valgfrihed har en pris.
</para>

<para>
Hvis du vil have den flotteste grafiske brugergrænseflade og de
nemme konfigurationsværktøjer, er du nødt til at sætte dig ind i,
hvilke der findes, og måske prøve nogle forskellige for at finde ud af,
hvad du synes bedst om. Dvs. du må selv installere dem,
eksperimentere med mulighederne og evt. afinstallere dem igen.
</para>

<para>
Man kan sige, at øget kompleksitet er prisen for den mangfoldighed,
Linux besidder. En af fordelene er, at <emphasis>du</emphasis> har
valgmulighederne. Du kan sætte alt op selv, men oftest behøver du ikke
at sætte dig ind i alt - 
normalt vil programmer og brugergrænseflader have
standardindstillinger, som kan bruges som et godt udgangspunkt.
</para>

<para>
Installation af Linux kan være sværere end Windows - men det er reelt kun,
fordi flere af de ting, du spørges om, er uvante. Har du installeret
Linux, er driften derimod nemmere. Du kan (foruden
sikkerhedsopdateringer) køre med det samme system i flere år.
</para>

<para>
Nu skal det heller ikke lyde, som om du skal prøve alt selv. Start
med, hvad du har installeret, og så kan du senere ændre det, hvis du
har lyst. Nærværende bog indeholder endvidere mange forslag til,
hvordan du kan sætte din Linux-maskine op.
</para>
</sect2>

<sect2  id="linuxprogrammer">
<title>Programmer til Linux</title>

<para>
Det er vigtigt at forstå, at du ikke kan køre de samme programmer under
Linux som under Windows. Der findes heldigvis et hav af programmer til
Linux, men en stor del af dem er rettet imod de mere teknisk orienterede
brugere.  En del af de programmer, vi kender fra Windows, er dog på
vej i Linux-versioner, og enkelte findes allerede. Mange af de
programmer, der findes til Linux, er gratis til privat brug. En stor
del er endog - som Linux selv - helt gratis og åbne, også til kommerciel
brug.
</para>

<para>
Du bør tænke over, hvad du primært vil bruge din computer til, før du
bestemmer dig for at skifte til Linux. Findes dine favoritprogrammer
ikke til Linux, eller kan du ikke finde erstatninger, som du er
tilfreds med, så lad være med at skifte til Linux.
</para>

<para>
I det følgende tager vi nogle specifikke programtyper frem.
</para>

<sect3  id="officeprogrammer">
<title>Office-pakker</title>
<para>
Der findes forskellige kontorpakker (office-pakker) til Linux. 
Vi kan her nævne et par udbredte kontorprogrammer til Linux.
ApplixWare og Wordperfect Office Suite kan købes, mens de 
andre kan hentes gratis fra Internettet:

<itemizedlist mark="bullet">

<listitem> <para>
WordPerfect Office Suite 2000: Et omfangsrigt produkt som kan sammenlignes 
direkte med Microsoft Office. Er dog lidt tungt til Linux i forhold til 
Windows-versionen. WordPerfect 8.0 kan dog fås gratis til Linux 
via download.
</para></listitem>

<listitem> <para>
ApplixWare: Velfungerende kontorpakke, som dog ikke har alle
Microsoft Office 97's funktioner. ApplixWare er til gengæld meget mere stabil.
</para></listitem>

<listitem> <para>
StarOffice: God kontorpakke, som kræver en del hukommelse for
at køre godt. Minder om Microsoft Office 97 og kan både læse og skrive
Microsoft Office 97 formater. Bliver desuden Open Source 13. oktober 2000.
</para></listitem>

<listitem> <para>
KOffice: KDE-projektets frie kontorpakke. Den er ikke færdig endnu,
men bliver nok interessant omkring sommeren 2000.
</para></listitem>

<listitem><para>
Gnome Office: Gnome-projektet arbejder målrettet med en række
kontorprogrammer, f.eks. regnearket Gnumeric, tekstbehandleren
AbiWord og grafikprogrammet GIMP. Efteråret 2000 vil sikkert fremvise 
mange nyheder fra denne
front.
</para></listitem>
</itemizedlist>

Hvis din hverdag er centreret omkring Microsoft Office-dokumenter
alene, bør du nok vente med at skifte til Linux. For selvom alle
kontorprogrammerne vil læse Microsoft Office dokumenter, kan det være
svært at være 100% kompatibel med Microsofts produkter, da Microsoft 
ikke følger åbne
standarder og i udstrakt grad benytter lukkede filformater.
</para>

<para>
Der er dog initiativer i gang til et fælles åben dokumentstandard 
baseret på XML, så det bliver muligt at udveksle dokumenter uden 
at skulle tænke på modtagerens valg af kontorpakke.
</para>

<para>
Skal du skrive breve og f.eks. foredrag alene, har Linux de
kontorprogrammer, du skal bruge. Dine problemer vil typisk opstå,
hvis du arbejder sammen med andre, som <emphasis>ikke</emphasis> bruger
Linux.
</para>
</sect3>

<sect3 id="forordmail">
<title>E-post og Internettet</title>
<para>
Internettet og e-post er intet problem med Linux. Du kan bruge din 
Linux-maskine lige så nemt som Windows, hvis du skal surfe på Internettet og
læse elektronisk post. Du kan sikkert få glæde af Netscape Communicator til
dette. Mht. at læse elektronisk post er der mange programmer til Linux af høj
kvalitet og helt sikkert også et, som passer til din
smag for grafik og konfigurationsmuligheder.
</para>

<para>
Hvis du skal lave avancerede websider, er Linux perfekt for dig. Ikke
alene har du en lang række gratis værktøjer til rådighed, men du kan
prøve det hele af hjemmefra, da Linux kommer med en komplet
webserver.
</para>
</sect3>

<sect3 id="forordspil">
<title>Spil<indexterm><primary>Spil</primary></indexterm></title>
<para>
Et område, hvor Linux står lidt svagt, er spil. De nyeste spil kommer
enten ikke til Linux eller kommer med ret stor forsinkelse.  Flere af
de spil, som så kører under Linux er dem, som køres via en Windows
emulator. Der er flere detaljer, f.eks. på
<ulink
url="http://www.linuxgames.com">http://www.linuxgames.com</ulink>.  
Den svage udbredelse af spil til Linux skyldes, at Linux i højere grad har
været gearet til netværk og som udviklingsplatform og ikke tidligere
har appelleret så meget til den brede befolkning.
</para>

<para>
Et andet problem har nok været, at Linux distributioner kom med
forskellige standardbiblioteker, og den stadige udvikling gjorde, at
man ikke kunne være sikker på, hvad Linux var dagen efter. Dette er
heldigvis blevet meget bedre nu, hvor Linux er stabil og yder
godt. Samtidig rykker en officiel Linux-standard nærmere (Linux
Standard Base - se <ulink
url="http://www.linuxbase.org">http://www.linuxbase.org</ulink>).
</para>

<para>
Spil til Linux kommer først, når og hvis Linux bliver en meget stor
succes med bred accept. Dvs. når de firmaer, der laver spillene, kan
se, at der er penge at hente, fordi mange vil købe spillene til Linux.
</para>

<para>
Der er dog undtagelser. Firmaet ID Soft, som udviklede Wolfenstein,
DOOM, Quake og 
andre spil, har haft stor glæde af Linux; faktisk har de udviklet
flere af spillene under Linux og så bagefter flyttet koden til Windows. 
Derfor findes mange af ID Soft spillene til Linux, og de kører
rigtig godt.  
Loki Software er nu også begyndt at oversætte spil til Linux,
bl.a. Civilization-serien, så meget ser nok anderledes ud om et år.
Der findes også masser af mindre spil svarende til, hvad
der kendes fra Windows, såsom Tetris, Pacman, minestryger og forskellige
kabaler.
</para>

<para>
Er du meget til spil, bør du nok mindst have Windows installeret på
samme maskine som Linux.
</para>
</sect3>

<sect3 id="forordgui">
<title>Grafisk brugergrænseflade</title>
<para>
Der er en del forskellige grafiske brugergrænseflader til Linux, som
alle tilbyder spændende muligheder. Det er ikke sådan, at du behøver at
bruge dem, men du har muligheden for at vælge netop den, som du synes
tilbyder det du søger. Vi vil nævne et par relevante systemer.
</para>

<para>
<itemizedlist mark="bullet">

<listitem> <para>KDE er et meget succesrigt projekt, som har meget stor
fart på. KDE
tilbyder alle de små ting, du er vant til fra Windows: Ikoner, træk-og-slip funktioner,
grafisk filhåndtering mv., samt masser af praktiske småprogrammer,
som f.eks. notitssedler, cd-afspiller, små spil og meget mere. Hvordan KDE ser
ud, er meget op til dig selv, da der er masser af konfigurationsmuligheder. Det
er dog ikke alle programmer, der er lavet til at udnytte KDE's muligheder
optimalt.
Find KDE på <ulink url="http://www.kde.org">http://www.kde.org</ulink>
</para></listitem>

<listitem> <para>GNOME er fremtidens frie desktopmiljø, baseret på
netværksobjekter. Gnome er et skrivebordsmiljø, der 
tilbyder applikationerne
nogle muligheder for at køre på en integreret måde, ligesom de gør i Windows.
Gnome er stadig kun under udvikling, men Gnome-holdet er ved at være klar med
færdige produktionssystemer nu. Tempoet er meget højt, og allerede nu er så
store dele færdige, at den eksperimenterende bruger kan få meget sjov ud af at
lege med systemet. Du kan læse meget mere om Gnome på
<ulink url="http://news.gnome.org">http://news.gnome.org</ulink>.
</para></listitem>

<listitem> <para>Enlightenment er en såkaldt vindueshåndtering. Den har ikke alt
det i sig, som KDE har, men er mere beregnet til at styre, hvordan
grafikken ser ud.  Enlightenment kan køre oven på Gnome og udnytte dens
faciliteter. Den kan også køre alene. Enlightenment er et meget
futuristisk projekt med elementer som er helt unikke. Grafikken er
meget speciel, men spændende. Startes et tekst terminal-vindue, kommer
vinduet flyvende fra siden, og hér har du bitmap-grafik til at danne
baggrund for teksten i vinduerne. Baggrundsbilleder er standard. De
er dog ikke statiske, men kan være dynamiske effekter såsom flammer,
der bevæges, ringe i vand, som udbredes med tiden etc. Enlightenment er
godt på vej frem, men mangler stadig mange ting. Beta-versioner kan
hentes fra <ulink url="http://www.enlightenment.org">http://www.enlightenment.org</ulink>
</para></listitem>
</itemizedlist>
</para>

<para>
Der findes masser af andre vindueshåndterer, f.eks. Afterstep og WindowMaker,
samt Fvwm 95 - læs mere om dem rundt om på Internettet.
</para>
</sect3>

<sect3 id="forordprogrammering">
<title>Programmering</title>
<para>
Her går vi måske lidt væk fra den almindelige bruger, men der er
dog mange, der programmerer lidt på deres hjemmecomputer. Til denne
gruppe findes der masser af gode programmeringsværktøj til Linux, og der
findes oversættere og fortolkere til næsten ethvert
programmeringssprog: C, C++, Fortran, Perl, Python, Java, Tcl/Tk, 
Ada og Pascal.
</para>

<para>
Visuelle værktøjer som Visual Basic og Visual C++ findes ikke til
Linux, men der er et par gode grafiske aflusere, (eng. Debuggers), og
integrerede udviklingsmiljøer er på vej til Linux. Netop nu er
KDeveloper og Code Warrior kommet til Linux i de første
udgaver. Delphi er ligeledes på vej under navnet Kylix.
</para>
</sect3>

<sect3 id="forordnetvaerk">
<title>Netværk</title>
<para>
Linux kan fungere som server i hjemmenetværket, hvis du har sådan
et. Den kan sagtens være navne-, DHCP-, fil-, print- og webserver, og
endda klare alle opgaverne på samme tid. Linux kan også være en meget
kraftig filserver for Windows- og Mac-maskiner. Hvis Linux-maskinen
er sat rigtigt op og administreres fornuftigt, er Linux langt
mere sikker på et netværk, end Windows er. For den erfarne 
UNIX-administrator er det nemt at få overvågning og firewall
sat op, så der lukkes af for de kendte sikkerhedshuller.
Virus er heller ikke et reelt problem, da man som almindelig bruger 
ikke har skriveadgang til systemfilerne.
</para>
</sect3>

<sect3 id="fororddok">
<title>Teknisk dokumentation</title>
<para>
Der findes fremragende Linux-programmer til teknisk
dokumentation. Tekstformateringsprogrammet LaTeX er meget anvendt på
universiteter, idet specielt formler kommer til at se langt mere
professionelle ud, end hvad du kan lave med f.eks. Microsoft Word.
Skal du skrive f.eks. 100 eller 200 sider, er LaTeX et sikkert,
professionelt og stabilt valg - langt bedre end f.eks. Word. Hvis du
er villig til at sætte dig ind i noget sværere, kan du til gengæld
også opnå virkeligt flotte resultater. Tilsvarende er SGML og Docbook
er godt valg til store documenter. Denne bog er netop skrevet i
Docbook.
</para>
</sect3>
</sect2>

<sect2 id="stejlindlaering">
<title>Linux har en stejl indlæringskurve</title>
<indexterm><primary>Stejl indlæringskurve</primary></indexterm>
<para>
Linux er et styresystem, der er opbygget helt som andre UNIX systemer -
såsom AIX, HP-UX, Solaris og Irix.  Det er udviklet af
programudviklere primært til programudviklere.
</para>

<para>
På Windows kommer du hurtigt i gang, men du kommer aldrig videre end
"i gang". Eller, hvis du vil videre end i gang, går indlæringskurven
nærmest lodret, for så skal du til at lære, hvordan Windows fejler og præcist
hvordan og under hvilke forhold, hvilket varierer fra maskine til maskine.
Fordi Linux er så konsistent, som det er, kan du bruge din viden omkring
Linux på stort set alle Linux maskiner - hver gang.  På grund af Windows'
inkonsistens bliver det utroligt svært at blive "rigtigt god" til
Windows. Linux er både utroligt komplekst, men også utroligt simpelt,
fordi hver lille "ting" udfører sin egen lille velafgrænsede opgave. Og
ikke nok med det; har du lært noget af logikken bag Linux, kan den let
overføres til de andre UNIX'er.
</para>

<para>
Linux er designet helt anderledes end f.eks. Windows. En Windows-bruger 
kan genbruge en del af sin DOS/Windows erfaring på Linux - men
bestemt ikke alt. Linux er beregnet til, at flere personer kan bruge
computeren på en gang, evt. over et netværk. Derfor skal du logge ind
på systemet med et brugernavn og en adgangskode (eng. password). Nogle
synes, at det er lidt besværligt, når computeren bare skal bruges af
en person derhjemme. Men Linux er indrettet med sikkerhed i højsædet,
og det giver nogle fordele. Du kan ikke komme til at ødelægge
systemfiler, når du er logget ind med dit almindelige brugernavn. Hvis
du kommer til at køre et program med virus i, kan dette heller ikke
ødelægge systemfilerne, hvis du kører det som almindelig bruger. Kun
hvis du er logget ind som systemadministrator (som har brugernavnet
"root"), kan du få adgang til at ødelægge eller ændre systemets
centrale dele.
</para>

<para>
Desuden kan det være smart, hvis du har en familie, at de forskellige
familiemedlemmer har hvert deres brugernavn. På den måde kan hver person have
sin foretrukne grafiske brugergrænseflade og opsætning, og det er
let at holde styr på de forskellige familiemedlemmers filer. Linux gør
det muligt, at ethvert medlem af familien har et "privatliv" på
computeren, dvs. lillebror kan ikke læse storesøsters kærestebreve
(hvilket storesøster typisk vil være glad for).
</para>

<para>
Mange ting er ganske anderledes bygget op i Linux, end i Windows, og
du skal regne med, at du ikke kan alt med Linux samme dag, du har
installeret det. Du kommer til at skulle læse om Linux og spørge andre
om hjælp - der er til gengæld mange, som gerne vil hjælpe. Som regel
er der masser af hjælp at hente via Internettet, enten via
nyhedsgrupper (eng. Newsgroups) eller hos en af de mange Linuxbruger
grupper (Linux User Groups - LUG'er) - se <xref linkend="videre">.
Du kan også lede efter bøger på bibliotek og i boghandel om UNIX og Linux.
</para>
</sect2>

<sect2  id="linuxkanalt">
<title>Linux kan alt</title>
<para>
UNIX og Linux er i virkeligheden baseret på, at du skriver kommandoer
til computeren, ligesom man gjorde i DOS. Du kan gøre "alt" med
systemet fra en kommandolinje i Linux; det er meget mere avanceret end
DOS.  Der er så mange smarte kommandoer i Linux-systemet, som kan
sammensættes og hurtigt løse problemer, som ellers kunne tage tid.  Det er
bla. her, Linux er overlegen i forhold til Windows. Windows er i langt
højere grad baseret på, at du må finde dig i, at du kan nogle bestemte
ting på en bestemt måde, og der er andre ting, du bare ikke kan. Linux
er måske sværere, men til gengæld kan man "alt".
</para>

<para>
Har du ikke lyst til at lære tekstbaserede kommandoer overhovedet, er
Linux måske lige på kanten til at være interessant for dig.
</para>

<para>
Du kan dog komme langt med grafiske værktøjer i Linux, og den daglige
brug kan sagtens foregå uden at taste kryptiske kommandoer ind - også
installation og afinstallation af nye programmer kan køre grafisk. Men
skal du selv installere specielle programmer og konfigurere systemet,
kommer du ikke uden om kommandolinjen.
</para>

</sect2>

<sect2  id="enteneller">
<title>Linux er ikke enten-eller</title>
<para>
Findes dine favoritprogrammer endnu ikke til Linux, og vil du alligevel gerne
i gang med at prøve Linux, findes der råd. Det er muligt at køre både
Linux og Windows på den samme computer.
</para>

<sect3 id="fororddualboot">
<title>Dual boot</title>
<indexterm><primary>Duét-opstart</primary></indexterm>
<para>
Der er flere muligheder. Den mest udbredte er at køre dem hver for
sig. Dvs. du ved opstart af pc'en vælger, om du vil starte
Linux eller Windows. Dette kaldes duét-opstart (eng. Dual Boot). 
Starter du Windows, kan du kun køre Windows-programmer og læse dine 
Windows data. Starter du
Linux, kan du kun køre Linux-programmer, men du kan læse og skrive
både på Windows-drevene og Linux filsystemet.
</para>
</sect3>

<sect3 id="forordvm">
<title>Virtual machine</title>
<para>
Den anden mulighed er at starte Linux og derefter starte Windows i et
vindue under Linux, hvor det kører på en såkaldt virtuel maskine, 
dvs. hele processoren og kobling til maskinen emuleres. Dette kan
gøres med programmet VMware, som kan findes på
<ulink url="http://www.vmware.com">http://www.vmware.com</ulink> VMware koster
$299 (dog billigere for bl.a. studerende).
</para>

<para>
Så kan du køre dine Windows-programmer samtidigt med, at du kører dine
Linux-programmer - og principielt kan alle programmer køre. VMware
kræver naturligvis, at Windows er installeret på pc'en, og prisen
er, at din maskine skal være ret kraftig - både CPU (gerne mere end 266
MHz Pentium II) og RAM (gerne 128 Mb).
</para>
</sect3>

<sect3 id="forordwinemu">
<title>Windows emulering</title>
<para>
En tredje mulighed for at køre Windows-programmer under Linux er at
bruge en Windows-emulator under Linux. Der findes f.eks. en, der hedder
WINE, som kan findes på
<ulink url="http://www.winehq.com">http://www.winehq.com</ulink>. Det
er ikke alle Windows programmer, der kan køre under WINE.
</para>
</sect3>

<sect3 id="fororddosemu">
<title>DOS emulering</title>
<para>
Hvis du kun har brug for at køre dos-programmer, så er en fjerde
mulighed at køre disse fra en DOS emulator under Linux, som har navnet
<command>dosemu</command>. 
<!--Denne omtales nærmere i xref linkend="dosemu".-->
</para>
</sect3>


</sect2>

<sect2 id="fororddist">
<title>Linux-distributioner</title>
<indexterm><primary>Linux-distributioner</primary></indexterm>
<indexterm><primary>Distributioner</primary></indexterm>

<para>
Der findes en og kun en type Linux-kerne - men forskellige
Linux-distributioner (i skrivende stund findes der mindst 136
forskellige): Alphanet, Alzza Linux, Apokalypse, Armed Linux, Bad
Penguin Linux, Bastille Linux, Best Linux, Bifrost, Black Cat Linux,
Black Lab Linux, Blue Cat Linux, BluePoint Linux, Boston University,
BYLD, CAEN Linux, Cafe Linux, Caldera OpenLinux, Chinese Linux
Extension, Complete Linux, Conectiva Linux, Coollinux, Corel
Linux, Coyote Linux, Debian GNU/Linux, deepLinux, Definite Linux,
DemoLinux, DLite, DLX, DragonLinux, easyLinux, Elfstone Linux,
Empire Linux, Eridani, e-smith, ESware Linux, ET-Linux, Eurielec
Linux, eXecutive Linux, floppyfw, Floppix, Gentoo, Gentus, Green Frog
Linux, HA Linux, hal91, Halloween Linux, Hard Hat Linux, HispaFuentes,
Immunix, Independence, innominate Bootable, Business Card, ix86 Linux,
Jailbait, Jurix, Kaiwal Linux, Kha0s Linux, Kondara MNU/Linux, KRUD,
KSI-Linux, Laetos, LASER5, LEM, LibraNet, Linpus Linux, Linuxcare
Bootable, Business Card, Linux Cyrillic Edition, Linux MLD,
LinuxFromScratch, LinuxOne OS, LinuxPPC, LinuxPPP, Linux Pro Plus,
Linux Router Project, Linux-SIS, LNX System, LOAF, LoopLinux, LSD,
Lunar Penguin, Lute Linux, Mandrake, Mastodon, MaxOS, MicroLinux,
MkLinux, muLinux, nmrcOS, NoMad Linux, Nuclinux, One Disk Linux,
OpenClassroom, OS2000, Peanut Linux, PeeWee Linux, Phat Linux, PingOO
Linux, PKlinux(mini), Plamo Linux, PLD, Pocket Frog, Project
Ballantain, PROSA, QuadLinux, Red Escolar, Red Linux, Red Flag, Red
Hat, Rock Linux, Royal Linux, RunOnCD, ShareTheNet, Skygate,
Slackware, Small Linux, Spiro, spyLinux, Stampede, Stataboware, Storm
Linux, SuSE, Think Blue Linux, TINY, Tom Linux, Tomsrtbt, Trinux,
Trustix, TurboLinux, TimeSys Linux/RT, uClinux, VA-enhanced Red Hat,
VectorLinux, Vine Linux, White Dwarf Linux, WholeLinux, WinLinux 2000,
Xdenu, XTeamLinux, Yellow Dog Linux, ZipSlack, ZipSpeak.
</para>

<para>
Det kan godt virke forvirrende i begyndelsen, at du skal
vælge. Fælles for alle distributionerne er, at de kører med den samme
stabile og fleksible Linux-kerne, som egentlig er det, der hedder
Linux. Kernen er den centrale del af systemet, som håndterer
processer, adgang til disk og meget andet.  Forskellene mellem de
forskellige distributioner består i, at det er forskellige
firmaer/organisationer, der står for udgivelsen. De vælger, hvilke
programmer der skal følge med, og lægger det på en cd-rom.
</para>

<para>
En af forskellene er installationsprogrammet og sværhedsgraden
af dette. En anden forskel er konfigurationsværktøjerne og måden, man
lettest installerer nye programmer på. Normalt kan de samme
programmer dog køre på alle Linux-distributioner.
</para>

<para>
De mest kendte distributioner er:
<itemizedlist mark="bullet">

<listitem> <para>Red Hat Linux<indexterm><primary>Red Hat</primary></indexterm>
(<ulink url="http://www.redhat.com">http://www.redhat.com</ulink>):
God for begyndere, meget udbredt. Gnome og KDE er med.
En variant af Red Hat hedder Mandrake.
</para></listitem>

<listitem> <para>SuSE Linux<indexterm><primary>SuSE</primary></indexterm>
(<ulink url="http://www.suse.com">http://www.suse.com</ulink>):
God for begyndere, mange skærmkort understøttet.
Udgives af tysk firma, men kan køre med dansk eller engelsk sprog. KDE
og Gnome er med.
</para></listitem>

<listitem> <para>Linux Mandrake<indexterm><primary>Mandrake</primary></indexterm>
(<ulink url="http://www.mandrake.com">http://www.mandrake.com</ulink>):
Spændende alternativ til Red Hat. Distributionen startede som en bedre
Red Hat, men sidenhen har Mandrake kommet med nye glimrende værktøjer, 
de selv har udviklet hos Mandrake. Desuden er det den distribution, som 
i øjeblikket har den bedste understøttelse af dansk (version 7.1).
</para></listitem>

<listitem> <para>
Debian GNU/Linux<indexterm><primary>Debian</primary></indexterm>
(<ulink url="http://www.debian.org">http://www.debian.org</ulink>):
Engelsk. Noget sværere at installere, men til gengæld er
Debian i den ægte frie softwares ånd. Den udgives af en organisation og ikke
et firma, og der er ikke kommercielle interesser involveret.
</para></listitem>

<listitem> <para> Calderas OpenLinux<indexterm><primary>Caldera
OpenLinux</primary></indexterm> (<ulink
url="http://www.calderasystems.com">http://www.calderasystems.com</ulink>):
Udgives af firmaet Caldera Systems.  Den kan ikke kopieres frit,
eftersom Caldera leverer en række kommercielle programmer,
f.eks. StarOffice, BRU (sikkerhedskopiéring) og
PartitionMagic. Distributionen er ret nem at gå til, men mangler de
tekstbaserede-værktøjer, som andre Linux-distributioner
har. Installationen er grafisk hele
vejen og ser godt ud - og man kan spille Tetris eller Pacman under
installation.  </para></listitem>

<listitem> <para>
Stormix<indexterm><primary>Stormix</primary></indexterm>
(<ulink url="http://www.stormix.com">http://www.stormix.com</ulink>): 
Ret ny distribution baseret på Debian. Skulle være ret nem at
installere og har et administrationssystem med (SAS).
</para></listitem>

<listitem> <para>
Corel Linux<indexterm><primary>Corel Linux</primary></indexterm>
(<ulink url="http://linux.corel.com">http://linux.corel.com</ulink>): 
Ret ny distribution baseret på Debian. Er virkelig fokuseret på Linux 
som et alternativ på kontorpc'en. Installationen er meget nem og 
brugergrænsefladen lægger sig tæt op ad Windows 98, så tidligere 
Windows-brugere straks føler sig hjemme. Dog plages Corel Linux
desværre stadig i version 1.1 af et par børnesygdomme.
</para></listitem>

<listitem> <para>
Slackware<indexterm><primary>Slackware</primary></indexterm>
(<ulink url="http://www.slackware.com">http://www.slackware.com</ulink>): 
En distribution for dem som vil have en Linux, man opgraderer selv i
den retning man ønsker. Der er i modsætning til Debian, Red Hat,
Corel, SuSE ikke en rigtig pakke-styring. Problematisk at opgradere
fra en version til den næste. I øvrigt er den nem at gå til og
Slackware har været meget populær.
</para></listitem>


</itemizedlist>
</para>

</sect2>

<sect2 id="koebeLinux">
<title>Hvordan får jeg fat i en Linux cd-rom?</title>
<para>
<indexterm><primary>Købe Linux</primary></indexterm>
<indexterm><primary>Få fat i Linux</primary></indexterm>
<indexterm><primary>cdrom, købe</primary></indexterm>
Typisk kan Linux-distributioner hentes gratis ned fra Internettet, men
dette kan ikke anbefales, da de fylder meget - ofte 500 MB og derover.
Man kan som regel få fat i en cd-rom til 50-100 kr eller låne en
gratis. De fleste Linux-distributioner kan i øvrigt kopieres lovligt
til andre interesserede. Mange edb-blade har fra tid til anden en
Linux cd-rom med i bladet. 
</para>

<para>
Du kan i Danmark købe 
SuSE fra <ulink url="http://www.suse.dk">http://www.suse.dk</ulink>, 
Red Hat fra f.eks. <ulink url="http://www.liga.dk">http://www.liga.dk</ulink>,
eller bestille en CDROM billigt fra LinuXperten <ulink
url="http://www.linuxperten.dk/bestil_cd.php3">http://www.linuxperten.dk/bestil_cd.php3</ulink>.
LinuXperten har Corel Linux, Debian, Linux Mandrake, Red Hat,
Slackware og SuSE.
</para>
</sect2>

<sect2 id="forordhardware">
<title>Hardware</title>
<para>
<indexterm><primary>Valg af hardware</primary></indexterm>
Det er ikke al hardware, der fungerer under Linux. Dette skyldes, at en
del hardware-producenter ikke udvikler drivere til Linux, som de
gør det til Windows. Ligesom spilproducenterne vil de først gøre det,
når forbrugerne kræver det. Derfor er de fleste drivere til Linux
udviklet af dygtige frivillige programmører ligesom Linux selv er det. Men
det kan være svært eller umuligt at skrive en driver, 
hvis producenten hemmeligholder hvordan en driver kommunikere med hardwaren.
Desuden skriver folk som regel mest drivere til den hardware,
de selv har adgang til. Derfor er det en god idé at kontrollere, om din
hardware er understøttet, før du beslutter dig for at skifte til
Linux. Oplysningerne kan som regel findes på Internettet. Søg efter
Linux og så navnet på din hardware.
</para>

<para>
Du kan ikke regne med, at de såkaldte Win-modems og Win-printere
kører under Linux. Om printere er af en
sådan type kan oftest ses på at den ikke er DOS-kompatibel og ikke har
nogen hukommelse. 
</para>
</sect2>
</sect1

<sect1 id="Ophavsret">
<title>Ophavsret</title>
<para>
<indexterm><primary>Ophavsret/Copyright</primary></indexterm>
<indexterm><primary>OPL</primary></indexterm>
Denne bog er oprindeligt skrevet og redigeret af 
Peter Toft, Snebjørn Andersen og Kenneth
Geisshirt, som har ophavsret på bogen. 
Store dele af bogen er skrevet eller redigeret
af andre forfattere, hvilket er nævnt i
<xref linkend="tak">. 
Bogen kan findes i opdateret form på SSLUG's hjemmesider:
<ulink url="http://www.sslug.dk/linuxbog/">http://www.sslug.dk/linuxbog/</ulink>.
Bogen er udgivet under "Open Contents License"
[OPL], der er helt analog til GNU General Public License.
</para>

<para>
Alle er velkomne til at trykke bogen og tjene de penge på salget, som de
ønsker. Eventuelle indtægter er os uvedkommende, men vi vil være glade
for at vide, at den udgives. Licensen kan findes på <ulink
url="http://www.opencontent.org/opl.shtml">http://www.opencontent.org/opl.shtml</ulink>.
</para>

<para>
Kommentarer, ris og ros og specielt fejl og mangler bedes sendt til
<ulink url="mailto:linuxbog@sslug.dk">mailto:linuxbog@sslug.dk</ulink>, men
er du medlem af SSLUG kan du med fordel skrive til 
<ulink url="mailto:sslug-bog@sslug.dk">mailto:sslug-bog@sslug.dk</ulink>.
</para>


<para>
MSDOS (DOS), Microsoft, Windows 95/98, Windows NT og Windows 2000 er
registrerede varemærker ejet af Microsoft Corporation.
</para>

<para>
UNIX er et registreret varemærke ejet af The Open Group.
</para>

<para>
Linux er et registreret varemærke ejet af Linus Torvalds.
</para>

<para>
Alle andre varemærker er ejet af deres respektive firmaer.
</para>


</sect1>

<sect1 id="OmOs">
<title>Om forfatterne og bogens historie</title>
<para>
Bogen startede som et bogprojekt i sommer 1998, hvor Peter Toft,
Kenneth Geisshirt og Snebjørn Andersen fik skrevet "Linux - friheden
til at vælge". Bogen var i starten henvendt mod Linux-installation, at
få lidt lidt UNIX-kendskab og noget om netværk. Bogen har altid være
primært en fri "web-bog", der kunne læses enten i smådele eller som en
helhed på <ulink url="http://www.sslug.dk">http://www.sslug.dk</ulink>. 
</para>

<para>Vi, forfatterne, har anvendt Linux i flere år og har stor
erfaring med det. Vi er medlemmer af Skåne Sjælland Linux User
Group (SSLUG), som er en uafhængig og non-profit svensk/dansk
organisation, der søger at udbrede kendskabet til Linux. Det er
gratis at være medlem af SSLUG, og organisationen findes på Internettet på
<ulink url="http://www.sslug.dk">http://www.sslug.dk</ulink>
Vi har skrevet denne bog fordi den kunne være til glæde for andre.
</para>

<para>
Den oprindelige bog "Linux - Friheden til at vælge" blev udgivet som
hæfte på 96 sider fra IDG Forlag i februar 1999 med en Red Hat 5.2
cd-rom, hvor den i lang tid lå på bestsellerlisten for edb-hæfter.  I
december 1999 udgav Forlaget Globe version 2.9 i bogform (med en del
ærgelige konverteringsfejl - se 
<ulink url="http://www.sslug.dk/misc/globe_fejl.html">http://www.sslug.dk/misc/globe_fejl.html</ulink>) på over 300 sider og med tre cd-rommer (Red Hat 6.1,
SuSE 6.2 og StarOffice 5.1).
</para>

<para>
I juli 2000 var bogen vokset til 
ca. 350 sider og blev delt ud til flere bøger. Alle kan læses på 
<ulink url="http://www.sslug.dk/linuxbog">http://www.sslug.dk/linuxbog</ulink>.
</para>


<para>
Fra version 3.6 er det Peter Toft og Hans Schou, som vedligeholder bogen 
sammen med de mange, som skriver på dele af bogen. 
</para>

<FIGURE ID="pto-fig" FLOAT="1">
<TITLE>Peter Toft</TITLE>
<GRAPHIC FILEREF="pto.&magic;"  SCALE="80"></GRAPHIC>
</FIGURE>

<para>
<command>Peter Toft</command> er civilingeniør og har en Ph.D.-grad
fra DTU. Han har kørt Linux dagligt siden 1994. Aktiv Linuxforfatter og 
foredragsholder om Linux i Danmark og Sverige. Bestyrelsesformand for
SSLUG. Medorganisator ved tre danske Linux
konferencer (Linux98, Open Networks 99 og LinuxForum 2000). 
Hjemmeside <ulink url="http://www.sslug.dk/~pto">http://www.sslug.dk/~pto</ulink>
</para>

<FIGURE ID="chlor-fig" FLOAT="1">
<TITLE>Hans Schou</TITLE>
<GRAPHIC FILEREF="chlor.&magic;"  SCALE="80"></GRAPHIC>
</FIGURE>

<para>
<command>Hans Østergård Schou</command>
stoppede brat på Københavns Teknikum
i 1989 for at hellige sig undervisning i EDB samme sted.
Han har anvendt Linux som bruger siden 1993 og har givet
talrige foredrag om fri software og relaterede emner
i Danmark, Skåne og Sverige.
Fast SSLUG-fotograf siden august 1998.
Hjemmeside <ulink url="http://www.schou.dk/">http://www.schou.dk/</ulink>.
Medredaktør på Linux-bogen siden version 3.6.
</para>

</sect1>

<sect1 id="tak">
<title>Vi siger tak for hjælpen</title>
<para>
Vi har haft stor glæde af mange SSLUG-medlemmers støtte, rettelser og
forslag til forbedringer - bliv ved med dette. Specielt vil vi nævne:
</para>

<itemizedlist  mark="bullet" spacing="compact">

<listitem><para>
Hanne Munkholm for introduktionen til bogen, som er
skrevet af  Hanne Munkholm og Peter Toft og udgivet som artiklen
"Linux på hjemme-computeren - er Linux noget for
dig?". Artiklen er under OPL-licens og findes på
<ulink url="http://www.sslug.dk/artikler/ErLinuxNogetForDig.html">http://www.sslug.dk/artikler/ErLinuxNogetForDig.html</ulink>.
Hanne Munkholm takkes også for en stribe gode
rettelser og for udlån af Tux.
</para></listitem>

<listitem><para> 
Jacob Laursen har hjulpet meget med at få lavet
splittet af "Linux - Friheden til at vælge" på en god måde.  
</para></listitem>

<listitem><para>
Jesper Laisen for en gennemgribende revision af
hele bogen mht. sprog og specielt kommaer.
</para></listitem>

<listitem><para>
Forlaget GLOBE for en stor sproglig revision.
</para></listitem>

<listitem><para>
SuSE i Tyskland og USA for at sende os billeder af SuSE installation.
</para></listitem>

<listitem><para>
Kaare Rasmussen fra SuSE Danmark for det
oprindelige afsnit om
installation af SuSE og sponsorat af SuSE 6.0.
</para></listitem>


<listitem><para> Rolf Larsen (gentagne gange) og Steen Jensen for at
have læst bogen fra ende til anden og aflevere en stribe rettelser til
hele bogen.  
</para></listitem>

<listitem><para>
Søren Lund og Jan Kofoed for håndtering af
Microsoft Wheelmouse og fejlfinding.
</para></listitem>

<listitem><para>
Arne Haaning for en masse nyttige UNIX/Linux-kommandoer, som
vi tog med.
</para></listitem>

<listitem><para>
Mogens Kjær for at lave Red Hat 6.1 cd-rom og tilsvarende 
Red Hat 6.2 cd-rom.
</para></listitem>

<listitem><para>
Claus Sørensen for sproglige rettelser i forordet.
</para></listitem>


<listitem><para>
Katja Blankensteiner for en lang stribe sproglige
rettelser og en støtte igennem hele projektet.
</para></listitem>

<listitem><para>
Stephan Kaas Johansen for at have skrevet afsnittet om 3D-kort, og hvordan man
får 3D til at køre under Linux. Stephan har også skrevet en dybere 
forklaring af filtræet.
</para></listitem>

<listitem><para>
Henrik Carling og Xantus AB for sponsorering af CDROM-drev.
</para></listitem>

<listitem><para>
Torben Fjerdingstad for at finde en stribe fejl.
</para></listitem>

<listitem><para>
Jonas Nielsen for en stribe forbedringer, bl.a. <command>vi</command>
og <command>emacs</command> kommandoer.
</para></listitem>

<listitem><para>
Morten S. Nielsen for at finde en række fejl og
mangler.
</para></listitem>

<listitem><para>
Carsten Svaneborg for at finde en række fejl og at give gode
input til nye ting.
</para></listitem>

<listitem><para>
Lars Sørensen for mere forklaring omkring de
grundlæggende UNIX-ting.
</para></listitem>

<listitem><para>
Ole J. Utnes for at generere PDF-filer af bogen
igennem mange versioner af bogen. Ole
er fra Norge, og det gør det bare sjovere. 
Vi takker Ole mange gange.
</para></listitem>

<listitem><para>
Peter Stubbe for en stribe rettelser.
</para></listitem>

<listitem><para>
Rune Christensen for at finde fejl samt hjælp til nyt grafisk 
layout til hjemmesiden for bogen.
</para></listitem>

<listitem><para>
Brian Graversen for hjælp med "True Type"-skriftserver.
</para></listitem>

<listitem><para>
Stig Linander for en stribe
rettelser og afsnit om jokertegnet og skallen.
</para></listitem>

<listitem><para>
Hans Christian Andersen for at hjælpe en del til afsnittet
om fips og partitionering.
</para></listitem>

<listitem><para>
Martin Wahlen for at have hjulpet med SGML problemer.
</para></listitem>

<listitem><para>
Mads Bondo Dydensborg har i et e-brev til sslug-teknik
lavet vejledning til opsætning af kppp, som også er anvendt i bogen.
</para></listitem>

<listitem><para> 
Kenneth Christiansen har lavet en stor indsats for at få et mere dansk
sprog ind. Kenneth og Troels Liebe Bentsen har desuden også forbedret
billederne i bogen.
</para></listitem>


<listitem><para>
Johannes Møgelvang har lavet logo til bogen.
</para></listitem>

<listitem><para> 
Andre bidragydere er: 
<!-- CS: Jeg har sorteret alle bidragsydere efter fornavn, efternavn 
         På den måde forhindrer vi gengangere (der var tre stykker 
         inden jeg fik ryddet op). 
-->
Allan Jacobsen, 
Allan Olesen, 
Anders Damkjær Møller, 
Anders Ebbesen, 
Anders Melchiorsen, 
Anders Pedersen, 
Birger Langkjer, 
Brian Christensen, 
Brian Hemstedt, 
Carsten Nordstrøm Jensen, 
Christian Borup, 
Christoffer Hall-Frederiksen, 
Claus G. Henriksen, 
Dan Windekilde, 
Danni Finne, 
Erik Andresen, 
Erik Søe Sørensen, 
Finn Dorph-Petersen, 
Flemming Bjerke, 
Flemming Mahler Larsen, 
Frank Damgaard, 
Gunner Poulsen, 
Henning Schou, 
Henrik Christian Grove, 
Henrik Johansen, 
Henrik Lundquist, 
Ingvar Blychert, 
Jacob I. Christensen, 
Jacob Sparre Andersen, 
Jacob Thamsborg, 
Jakob Hilarius, 
Jakob Hilmer, 
Jan Hemmingsen, 
Jan Michael Due, 
Jan Vestergaard Larsen, 
Jens Axelsen, 
Jens Bygum, 
Jens Stavnstrup, 
Jesper Krogh, 
Jesper Louis Andersen, 
Jesper Møller, 
Johan Myhre Andersen, 
John B. Jacobsen, 
Jon Loldrup, 
Jørgen I. Østergaard, 
Jørgen Ramskov, 
Kevin Ilchmann Jørgensen, 
Kim Futtrup Petersen, 
Kim Larsen, 
Klaus Hebsgaard, 
Knud Haugaard Sørensen,
Kristian Støchkel, 
Kåre Løvgren, 
Lars Scheele Jensen, 
Mads Tofte, 
Magnus Østergaard, 
Martin Lykke, 
Martin Stenderup, 
Michael Jacobsen, 
Michael Skaarup, 
Morten Christensen, 
Morten Jensen, 
Morten Olsen, 
Niels Damgaard, 
Niels Kristian Bech Jensen, 
Niels Rasmussen, 
Niels Sandmann, 
Olav Pedersen, 
Palle Arentoft, 
Palle E. Nielsen, 
Peter Andersen, 
Peter B. Kvan, 
Peter Christensen, 
Peter Seidler, 
Poul Petersen, 
Rask Ingemann Lambertsen, 
René Seindal, 
Rune Tønnesen, 
Stefan Klukowski, 
Svend Erik Venstrup-Nielsen, 
Søren Sjørup, 
Thomas Mørch, 
Thomas Petersen, 
og Tue Hansen. 
</para></listitem>

</itemizedlist>

<para>
Du kan i <xref linkend="apprevhist"> finde en liste over alle de
revisioner, som bogen har været igennem. 
</para>

<para>
Hvis du har ord du ikke forstår, så kan <ulink
url="http://www.whatis.com">http://www.whatis.com</ulink> være
interessant. Her kan du slå mange computerord op dog kun på engelsk.
I øvrigt kan bogens stikordsregister være interessant - se <xref
linkend="stikord">.
</para>

</sect1>

<sect1 id="typografi">
<title>Typografi</title>
<para>
Vi vil afslutte indledningen med at nævne den anvendte typografi.
</para>


<ITEMIZEDLIST MARK="bullet" SPACING="compact">
<listitem><para>Navne på filer og kataloger skrevet som
<filename>foo.bar</filename></para>
</listitem>

<listitem><para>Kommandoer, du udfører ved at taste, skrives som
<command>help</command></para>
</listitem>


<listitem><para>Der er flere steder i bogen, hvor vi viser, hvad
brugeren taster, og hvad Linux svarer. Det vil se ud som:
</para>

<screen>
<PROMPT>[daisy@linus daisy]$</PROMPT> <USERINPUT>Det her taster brugeren</USERINPUT>
Det her svarer Linux
</screen>
</listitem>

<listitem><para>Der er tilsvarende flere steder i bogen, hvor vi viser, hvad
systemadministratoren (root) taster, og hvad Linux svarer. Det vil se ud som:
</para>

<screen>
<PROMPT>[root@linus /root]#</PROMPT> <USERINPUT>Det her taster brugeren</USERINPUT>
Det her svarer Linux
</screen>
</listitem>


</itemizedlist>
</sect1>

</preface>

